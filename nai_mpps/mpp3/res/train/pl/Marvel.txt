Marvel Comics – amerykańskie wydawnictwo komiksowe należące do Marvel Entertainment, jednej z filii The Walt Disney Company. Wydawnictwo wydaje komiksy o przygodach takich bohaterów jak: Kapitan Ameryka, Iron Man, Spider-Man, Hulk, Punisher, Daredevil, Fantastyczna Czwórka, Avengers, Blade czy grupa X-Men.

W Polsce tłumaczenia komiksów Marvela ukazują się od 1990 roku nakładem różnych wydawnictw (pierwszym z nich była oficyna TM-Semic[1]) – początkowo w formie zeszytowych wydań kioskowych, a obecnie najczęściej w dystrybucji kioskowej i księgarskiej jako tomy zbiorcze zawierające po kilka numerów komiksów[2][3]. Jedną z popularniejszych serii w Polsce jest Marvel Classic przedstawiające polskim czytelnikom ikoniczne tytuły.[4]

Obecnie bohaterowie ci są coraz bardziej popularni dzięki częstym kinowym i telewizyjnym ekranizacjom komiksów, określanych wspólną nazwą Marvel Cinematic Universe (pol. Filmowe Universum Marvela).

Od 2006 roku Hasbro Entertainment posiada prawa do produkowania i dystrybucji zabawek z postaciami ze świata Marvela. Na podobnej zasadzie działa współpraca również z konkurencją obu firm (Marvel Comics i Hasbro) na linii DC Comics-Mattel.
DC Comics, Inc. (założone pierwotnie w 1934 jako National Allied Publications) – jedno z największych amerykańskich wydawnictw komiksowych z siedzibą w Nowym Jorku, jednej z filii Warner Bros.. Oficjalnie powstało ono w 1937 roku. Obecnie jest częścią koncernu medialnego WarnerMedia.

Skrót DC pochodzi od popularnej serii, Detective Comics, która następnie stała się częścią oficjalnej nazwy firmy. To sprawia, że słowo Comics (Komiksy) w nazwie firmy jest zbędne. DC posiada prawa do postaci (głównie superbohaterów) takich jak: Superman, Batman, Wonder Woman, Green Lantern, Flash, Aquaman, Hawkman, czy Green Arrow, drużyn zrzeszających te postacie np. Liga Sprawiedliwości lub Teen Titans, a także popularnych antagonistów m.in. Joker, Lex Luthor, Darkseid, Riddler, Catwoman, Brainiac, bądź też Penguin.

Największa firma produkująca zabawki na świecie, Mattel posiada prawa do produkcji i dystrybucji zabawek z uniwersum DC Comics.

Według telewizji CNN, DC Comics oraz jego główny konkurent, Marvel Comics, od 2008 roku kontrolują około 80% udziałów amerykańskiego rynku komiksowego[2].
DC wywodzi się z firmy New Fun Comics, którą założył 1935 roku były amerykański oficer kawalerii i autor książek mjr Malcolm Wheeler-Nicholson. Firma wydała sześć numerów pisma i z powodu braku środków połączyła się z firmą Independent News Harry'ego Donenfelda i Jacka Liebowitza. Donenfeld dorobił się na wydawaniu czasopism z opowiadaniami erotycznymi. Independent News połączyła się z New Fun Comics, by odejść od wizerunku wydawnictwa magazynów erotycznych. Nowy dział przedsiębiorstwa nazwano Detective Comics Inc. i stał się on później nazwą całego wydawnictwa. W czerwcu 1938 roku firma wydała pierwszy zeszyt serii „Action Comics #1”, w którym zadebiutowała postać Supermana. DC wydało 202 tysiące egzemplarzy „Action Comics #1” i wyprzedało 64% całego nakładu[3].